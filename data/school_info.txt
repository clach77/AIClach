Istituto Tecnico Tecnologico "G. Malafarina" di Soverato.
Codice Meccanografico: CZTL06000D
Sito web: www.itmalafarina.edu.it
Email: CZTL06000D@istruzione.it
PEC: cztl06000d@pec.istruzione.it
Telefono: 0967 21693

DOCUMENTI UFFICIALI:
Piano Triennale dell'Offerta Formativa (PTOF) 2025-2028:
Il PTOF è il documento fondamentale costitutivo dell'identità culturale e progettuale dell'istituto. Esplicita la progettazione curricolare, extracurricolare, educativa e organizzativa.
Il piano è coerente con gli obiettivi generali ed educativi dei diversi indirizzi di studi e riflette le esigenze del contesto culturale, sociale ed economico locale.
Link ai documenti completi: https://www.itmalafarina.edu.it/carte-della-scuola?id=20

ORGANIZZAZIONE ORARIA:
Le lezioni si svolgono generalmente dal Lunedì al Sabato.
Orario tipico: 8:00 - 14:00.
Eventuali rientri pomeridiani: 14:30 - 16:30 (per progetti o attività specifiche).


Indirizzi di Studio:
1. Informatica e Telecomunicazioni: Studio di sistemi informatici, reti, programmazione, sviluppo software e telecomunicazioni.
2. Elettronica ed Elettrotecnica: Studio di circuiti, sistemi elettronici, automazione, robotica e impianti elettrici.
3. Costruzioni Ambiente e Territorio (CAT - ex Geometra): Progettazione, costruzioni, topografia, estimo e sicurezza nei cantieri.
4. Grafica e Comunicazione: Progettazione grafica, comunicazione visiva, multimedia, fotografia e stampa.
5. Informatica e Telecomunicazioni (Corso Quadriennale - Filiera 4+2):
   Percorso innovativo che consente di ottenere il diploma in 4 anni (equipollente al quinquennale) e accedere direttamente all'ITS Academy (2 anni di alta specializzazione).
   
   Dettagli Filiera 4+2:
   - Durata: 4 anni (Diploma) + 2 anni (Specializzazione ITS).
   - Quadro Orario: Il percorso di 4 anni prevede una rimodulazione del piano di studi con un orario settimanale potenziato (solitamente 35 ore invece di 32/33) per garantire il raggiungimento degli stessi obiettivi del quinquennio.
   - Caratteristiche: Maggiore enfasi su laboratori, discipline STEM, lingue straniere e PCTO (esperienze lavorative).
   
   ITS Cadmo (Partner per il +2):
   - L'ITS Cadmo è un'Accademia di Istruzione Tecnica Superiore con sedi in Calabria (incluso Soverato).
   - Offre corsi biennali post-diploma (1800 ore: 1080 aula/lab + 720 stage) in ambito ICT.
   - Figure professionali: Software Developer, Cyber Security Expert, Programmatore 4.0.
   - Titolo: Diploma di Tecnico Superiore (V livello EQF), altamente spendibile nel mercato del lavoro.
   - Sito web: https://www.itscadmo.it

6. Corso Serale (Codice: CZTL06050V):
   Percorso di istruzione per adulti (secondo livello) per il conseguimento del diploma tecnico.

Attività di Orientamento 2025/2026:
Il progetto "latuascelta#oltrelamedia" è destinato agli studenti dell'ultimo anno delle medie.

Open Day (Visita alla scuola):
- 19 Dicembre: 16.00 - 18.00
- 10 Gennaio: 16.00 - 18.00
- 17 Gennaio: 16.00 - 18.00
- 24 Gennaio: 16.00 - 18.00
- 25 Gennaio: 10.00 - 12.00

Mini Stage (Laboratori pratici):
- 19 Dicembre: 16.00 - 18.00
- 9 Gennaio: 16.00 - 18.00
- 16 Gennaio: 16.00 - 18.00
I mini stage permettono di provare i laboratori. Max 10 studenti per gruppo. Orario: 15:50 - 18:00.
Prenotazione obbligatoria: https://forms.gle/2BiVy1t9oK95s6CY9

Contatti per Orientamento:
Prof. Carito Vincenzo
Tel: 0967-21693
Email: orientamento@ittsoverato.it

Visite:
La scuola è visitabile ogni giorno 09.00 - 19.00 previo appuntamento.

La scuola in numeri
Alunni: 574
Classi: 35
Media alunni/classi: 16,4
Personale: 125

ULTERIORI INFORMAZIONI:
Per consultare statistiche aggiornate su alunni, personale e l'organigramma completo, visitare il portale "Scuola in Chiaro" su Unica: https://unica.istruzione.gov.it/cercalatuascuola/istituti/CZTL06000D/ITT%20%22MALAFARINA%22%20SOVERATO


PTOF:
ITT "MALAFARINA" SOVERATO
CZTL06000D

Triennio di riferimento: 2025-2028

Mission e vision dell'organizzazione scolastica
Il Piano Triennale dell'Offerta Formativa (PTOF) dell'Istituto Tecnico Tecnologico "G. Malafarina" va
inteso come un documento dinamico in continua evoluzione volto a condividere le azioni, le
progettualità e le buone pratiche di tutti i soggetti, interni ed esterni, che contribuiscono allo
sviluppo e al miglioramento dell'offerta formativa. Pianificare un’Offerta Formativa Triennale
significa progettare, orientare e prevedere percorsi coerentemente con gli obiettivi di apprendimento e di competenze attesi e fissati dalle Indicazioni Ministeriali specifiche per gli indirizzi
e gli ordini e gradi di scuola, con le esigenze del contesto territoriale, con le istanze particolari
dell’utenza della scuola.
La pianificazione del PTOF avviene a livello collegiale ed è finalizzata alle scelte educative, curricolari,
extracurricolari e organizzative, al contrasto della dispersione scolastica, di ogni forma di discriminazione, al potenziamento dell’inclusione scolastica e del diritto al successo formativo di tutti
gli studenti, alla cura educativa e didattica speciale per gli alunni che manifestano difficoltà
negli apprendimenti legate a cause diverse (disturbi, svantaggio), all’alfabetizzazione e al perfezionamento dell’italiano come lingua seconda attraverso corsi e laboratori per studenti di
cittadinanza o di lingua non italiana, alla individualizzazione e alla personalizzazione delle esperienze
per il recupero delle difficoltà, per il potenziamento delle eccellenze, per la valorizzazione del
merito. Il successo formativo degli studenti è il focus principale del PTOF ed in vista di questo
l'Istituzione scolastica pone in essere tutte le necessarie azioni per fornire agli studenti tutto il
sostegno possibile. Ciò contribuisce ad evidenziare la vision, che rappresenta gli obiettivi e i
traguardi da raggiungere e la mission, che invece è l’insieme delle strategie da mettere in atto
affinché la vision possa essere realizzata. L’identità di una scuola, che viene espressa nel PTOF,
emerge dall'integrazione di mission e vision. La progettualità dell’ITT “G. MALAFARINA” è dunque
volta a garantire l’esercizio del diritto delle studentesse e degli studenti al successo formativo e alla
migliore realizzazione di sé, in rapporto alle caratteristiche individuali, secondo principi di equità e di
pari opportunità.
A tal fine, gli indirizzi che saranno perseguiti nel nuovo triennio sono:
a) Benessere scolastico per garantire un ambiente educativo accogliente, inclusivo e sicuro, che favorisca il successo formativo di tutti gli studenti;
b) Didattica innovativa e per competenze volta a sviluppare un approccio educativo orientato
all'apprendimento attivo e al potenziamento delle competenze chiave per la cittadinanza
europea;
c) Transizione digitale per promuovere l'uso consapevole e critico delle tecnologie digitali per l'insegnamento e l'apprendimento;
d) Educazione alla sostenibilità per integrare i principi di sviluppo sostenibile nei curricoli, favorendo l'educazione alla cittadinanza globale e al rispetto dell'ambiente.

In una tale visione, per l’attuazione e la realizzazione dell’organizzazione scolastica, è necessario
avvalersi di una leadership distribuita e diffusa, con la finalità di valorizzare e accrescere la
professionalità di ciascuno e dei gruppi di lavoro, facendo emergere le competenze e le capacità di
ciascuno attraverso la delega di compiti ed il riconoscimento di spazi di autonomia decisionale e di
responsabilità. Pertanto tutte le figure di sistema saranno impegnate ed integrate nell'ambito
gestionale-organizzativo e nell'ambito didattico.
La scuola non può raggiungere da sola la sua vision, ma fondamentale è il coinvolgimento delle
famiglie che, in una sorta di alleanza educativa, creano una comunità educante pronta a costruire un
ambiente di apprendimento cooperativo.
Contesto e territorio
L’ISTITUTO TECNICO TECNOLOGICO “GIOVANNI MALAFARINA” di Soverato è collocato in Via Trento
e Trieste, in una posizione molto favorevole, in quanto è a pochi minuti dalla stazione ferroviaria e
dalle fermate di alcune autolinee necessarie al collegamento con il territorio. La struttura è di
proprietà della Provincia di Catanzaro ed è un moderno complesso scolastico che si estende su una
superficie di 5730 mq.
Il contesto socio economico e culturale di provenienza degli studenti è di livello MEDIO. Gli studenti
che frequentano i corsi provengono nella maggior parte dai comuni della fascia ionica e
dell'entroterra del soveratese. Bassa è la percentuale di studenti con cittadinanza non italiana.
Il territorio su cui è ubicata la scuola presenta un livello di disoccupazione del 16,2 % (dati Istat,
Calabria 2023). Il tessuto economico produttivo del territorio presenta carenze strutturali in termini
di media impresa, che dovrebbe costituirne l'ossatura principale. Inoltre, la presenza di piccole realtà
imprenditoriali a conduzione familiare non risponde adeguatamente alle esigenze occupazionali.
L'obiettivo ambizioso di questa istituzione scolastica è migliorare la situazione culturale degli
studenti mediante un più ampio coinvolgimento di governance territoriale, la professionalità del
personale docente e del personale A.T.A. che investono quotidianamente sullo sviluppo della cultura
e della socializzazione anche attraverso varie progettualità (PON e POR), le attività di orientamento
che accompagnano studenti e famiglie e l'utilizzo mirato delle risorse stanziate per il PNRR:
• per le azioni di prevenzione e contrasto della dispersione scolastica;
• per promuovere lo sviluppo della didattica digitale e di formazione degli studenti e del
personale scolastico sulla transizione digitale;
• per garantire pari opportunità e uguaglianza di genere, in termini didattici e di orientamento,
rispetto alle materie STEM (scienza, tecnologia, ingegneria e matematica), alla computer science e alle competenze multilinguistiche;
• per trasformare le aule scolastiche precedentemente dedicate ai processi di didattica frontale
in ambienti di apprendimento innovativi, connessi e digitali e potenziando i laboratori per le
professioni digitali attraverso la modernizzazione di tutti gli ambienti scolastici dotandoli di
tecnologie utili alla didattica digitale.
Per migliorare il livello di occupazione si rende necessaria la conoscenza delle opportunità che offre
il territorio nei diversi settori, utilizzando la disponibilità delle Associazioni culturali e di servizio, delle
varie Aziende presenti mediante ulteriori protocolli di intesa per stage di attività pratiche. Si tiene
conto delle esigenze e della programmazione delle iniziative educative e culturali presentate dagli
Enti Locali e dai Servizio sociosanitari, nonché delle proposte e delle iniziative promosse dalle diverse
realtà istituzionali, culturali, sociali ed economiche operanti nel territorio.
Dall’ a. s. 2024/25 l’ITT G. Malafarina dà la possibilità ai giovani di iscriversi al nuovo percorso
sperimentale quadriennale della filiera tecnologico-professionale (indirizzo informatico) che offrirà ai
suoi diplomati una serie di scelte per il futuro, anche attraverso il proseguimento degli studi con
l’Alta Formazione dell'“ISTITUTO TECNICO SUPERIORE CADMO” ad indirizzo “nuove tecnologie dell'
informazione e della comunicazione”. L’Istituto, primo ITS della provincia di Catanzaro, finanziato dal
Ministero dell'Istruzione e del Merito e dalla Regione Calabria, svolge la propria attività in apposita
sede concessa dal Comune di Soverato con docenti selezionati tra i migliori esperti in campo
nazionale ed internazionale.

Popolazione scolastica
Opportunità:
In una società in piena trasformazione dove le problematiche e le complessità si riflettono nella
scuola, l'istituto ITT G. Malafarina vuole offrire un Piano Triennale dell'Offerta Formativa che metta in
risalto la centralità dello studente e cerchi di rispondere alle esigenze familiari promuovendo attività,
strategie didattiche e percorsi formativi indirizzati ad un apprendimento sempre più trasversale e
multidimensionale; ciò è possibile grazie all'elevato numero di laboratori tecnici e tecnologici e alla
strumentazione didattica di cui la scuola dispone, nonché alla realizzazione di progetti dei Piani
Operativi Nazionali e Regionali che si realizzano annualmente (POR o PON) e ai percorsi educativi e
formativi del Programma nazionale "Scuola e competenze" 2021-2027 (FSE) per il potenziamento
delle competenze, l'inclusione e la socialità che interesseranno anche i periodi di sospensione dalle
lezioni. La scuola offre, inoltre, agli studenti la possibilità di effettuare gratuitamente viaggi all'estero
mediante progetti Erasmus+ e accordi con Enti stranieri.
Nuovi approcci e scenari per il futuro si aprono con la sperimentazione sull' Intelligenza Artificiale
(IA) per il Potenziamento dell'Apprendimento, per la quale l'ITT G. Malafarina è scuola capofila del
progetto IMPAR-AI che ha il fine di dimostrare come l'IA possa migliorare l'apprendimento e il
rendimento degli studenti.
La nostra Istituzione scolastica è particolarmente attenta ai bisogni degli allievi BES/DSA o con L. 104
e, in generale, a quelli delle categorie più deboli e con fragilità che necessitano di supporto
psicologico, promuovendo un apprendimento integrato degli studenti che tenga conto di vari
aspetti, non solo intellettivi ma soprattutto sociali ed emotivi. La scuola si impegna infatti a diventare
un ambiente d’apprendimento più rispondente agli stili cognitivi, emotivi e sociali degli studenti, un
ambiente di apprendimento che sappia favorire quel bisogno di identità, di appartenenza, di
realizzazione personale che è la base su cui si costruisce il confronto, la riflessione comune e la
solidarietà.
Vincoli:
La popolazione scolastica dell'Istituto proviene da Soverato, dai paesi limitrofi e una parte dai paesi
del Basso Jonio. Il contesto socioeconomico-culturale di provenienza e' medio, costituito da famiglie
di commercianti, di piccoli proprietari terrieri, di professionisti del terziario, di dipendenti, operai e
braccianti agricoli, lavoratori edili. Molti sono gli allievi che vivono situazioni di disagio economicosociale e si registrano diverse difficoltà all'interno dei contesti familiari. Il territorio, vista la scarsa
presenza di aziende, non è in grado di assicurare lavoro ai nuovi diplomati e ciò condiziona la
possibilità di permanenza dei giovani sul territorio. Tale situazione incide sulla vita scolastica di molti
studenti. La precaria situazione economica si ripercuote sull'acquisto dei sussidi didattici e
sull'abbonamento ai mezzi di trasporto pubblici. Attenti a queste problematiche, il nostro Istituto
offre, ormai da diversi anni, in comodato d'uso i libri scolastici ed ha istituito borse di studio per gli
studenti meno abbienti.

Territorio e capitale sociale
Opportunità:
La scuola può contare su un contesto socio-istituzionale in cui sono presenti servizi di supporto quali
ASP, servizi socioassistenziali, centri di aggregazione sociale, associazioni di vario genere presenti sul
territorio, utili relazioni tra reti scolastiche. Molto stretta risulta la collaborazione con l'Ente Comune
che partecipa alle iniziative scolastiche con atteggiamento sempre disponibile in tutte le attività
organizzate dalla scuola. Per combattere la dispersione scolastica e potenziare le eccellenze vengono
stipulati accordi di rete e protocolli di intesa con altre scuole del territorio e con le Università
calabresi (UMG e UNICAL), nell'intento di promuovere progetti, iniziative formative e azioni di
orientamento. Stretta è la collaborazione anche con le Forze dell'ordine e con Federazioni,
Associazioni ed Enti territoriali con cui vengono spesso organizzati convegni e seminari su temi
sociali promossi dal MIM, come ad esempio l'educazione stradale, l'educazione finanziaria ed
educazione civica (in accordo con le nuove Linee guida emanate con DM n. 135 del 07/09/2024).
Vincoli:
Uno dei vincoli dell'istituto è la pendolarità degli studenti, molti dei quali provengono da paesi
distanti, che non sono adeguatamente collegati con la cittadina di Soverato e hanno un numero di
corse limitato. Questo, a volte, penalizza la permanenza degli allievi nell'istituto anche nelle ore
pomeridiane.

Risorse economiche e materiali
Circa lo stato dell'edilizia scolastica si può osservare positivamente che la Scuola e' in possesso delle
certificazioni di agibilità e di prevenzioni incendi unitamente alla dotazione di scale di sicurezza, di
ascensori per il superamento delle barriere architettoniche. L'Istituto è dotato di reti locali cablate e
wireless che permettono la trasmissione dati di carattere didattico ed amministrativo.
Tutte le aule della scuola sono dotate di Digital Board di ultima generazione che
permettono metodologie di didattica attiva e collaborativa che si configurano oggi come
particolarmente efficaci per motivare gli studenti alla conoscenza, per promuovere l'apprendimento,
qualificandolo, e per contrastare i rischi di emarginazione degli studenti in situazioni di fragilità.
Inoltre, convinti che la tecnologia, se utilizzata in modo responsabile e corretto, fornisca agli studenti
opportunità innovative per incrementare la loro cultura, il nostro Istituto, nell'intento di favorire tale
processo garantendone la sicurezza attraverso una modalità di interazione che contribuisca al
miglioramento dell’ambiente educativo e di apprendimento, ha installato, grazie al Progetto
Collaborative Classrooms realizzato a valere sui fondi PNRR Piano Scuola 4.0, diciassette
nuovi ambienti di apprendimento innovativi. Si tratta di diciassette unità mobili, che hanno le
funzioni di contenimento, protezione e ricarica di Chromebook, a disposizione di docenti e studenti,
sostenuti da una copertura Wi-Fi in tutte le aule e questo consentirà di poter lavorare con una
didattica digitale e multimediale senza doversi necessariamente recare nei laboratori d’informatica.
La dotazione è arricchita da una serie di laboratori per una formazione e una didattica diversificata e
innovativa fruibili dai docenti, studenti e personale ATA (laboratori di Costruzioni, Topografia,
Scienze, Fisica, Informatica, Robotica e Telecomunicazioni, Sistemi automatici, Elettronica ed
Elettrotecnica, CAD, Multimediale, Linguistico, Matematica, EduGreen).
Nuovi laboratori, necessari ad implementare le professioni del futuro e connesse agli attuali indirizzi
presenti nella nostra scuola, sono stati progettati e allestiti nel precedente anno scolastico:
il laboratorio di Grafica e Comunicazione , il Laboratorio di Robotica ed Automazione e il laboratorio
AR/VR.
L’obiettivo è quello di sviluppare nuove competenze interconnesse in modo strategico, per
rispondere alla richiesta di solide abilità tecnico-scientifiche, affiancate da quelle soft skill che
sottendono all’uso del digitale e che, inevitabilmente, saranno alla base delle professioni digitali del
futuro. In particolare si intende potenziare la didattica quotidiana sviluppando soluzioni che,
ponendo al centro l'alunno, costituiscano un'innovazione pur mantenendo una certa continuità con
le modalità sinora adottate. Si vuole così aumentare la consapevolezza dello studente rendendolo
protagonista attraverso il "fare", partendo proprio dalla geometria dell'ambiente stesso di
apprendimento inteso come aula e come scuola, investendo così, l’intero processo cognitivo e
comportamentale, per realizzare azioni pedagogiche in grado di promuovere processi formativi
personalizzati.
Di grande utilità è l'importo del contributo delle famiglie, seppure contenuto, che consente di poter
gestire e apportare miglioramenti in vari settori della scuola, anche se risulta molto difficile riuscire
ad assicurare l'effettivo pagamento da parte di tutti gli alunni. Ciò in parte, per il contesto
socioeconomico di provenienza, in parte per il carattere di volontarietà del contributo stesso.

Risorse professionali
È imprescindibile comprendere quanto sia importante il ruolo delle risorse umane nel determinare il
successo della scuola, un valore aggiunto che permette di raggiungere gli obiettivi, i traguardi attesi
ed i livelli di apprendimento degli studenti. L'organizzazione del personale scolastico è finalizzata al
miglioramento della qualità dei servizi offerti ed è importante tenere in considerazione le
competenze specifiche in modo da promuovere occasioni per arricchire la formazione, all’insegna
della valorizzazione delle professionalità. L'aggiornamento e la formazione di tutto il personale
scolastico è nella mission dell' Istituto e per questo all'inizio di ogni anno scolastico viene fatta una
rilevazione dei bisogni formativi, in modo da fornire gli strumenti necessari per aumentare le
competenze del personale scolastico. Fondamentale è la costruzione di uno staff di riferimento, che
possa coadiuvare il Dirigente scolastico, contenente figure legate a settori strategici dell’agire della
scuola. Molto utile è incrementare le occasioni di incontro/confronto con il personale scolastico per
creare una vera comunità in cui ognuno possa operare responsabilmente e consapevolmente.

FINALITÀ DEI PERCORSI DI ISTRUZIONE PER ADULTI
Obiettivo primario dell’Istruzione degli Adulti è quello di favorire la formazione della persona, del
cittadino e del lavoratore nell’ottica di una qualificazione di giovani e adulti verso ampliati sbocchi
lavorativi e di una riqualificazione di coloro che vogliano o debbano ripensare e ricomporre la
propria identità professionale. Il corso è orientato in questo senso e a tale consapevolezza sono
improntati gli interventi didattici e formativi messi in atto dai docenti impegnati sul campo. Questa
impostazione nei percorsi di formazione degli adulti risponde sia alle aspettative dell’utenza sia a
direttive ministeriali e comunitarie, con un’enfasi sostanziale sulle materie professionalizzanti oltre
che sul livello qualitativo e innovativo delle metodologie di insegnamento delle discipline
contemplate dal curricolo. La formazione del soggetto, a livello personale, professionale e rispetto ai
suoi ruoli sociali, è un continuum che si distribuisce lungo tutta l’esistenza ed è la base per
l’acquisizione di competenze aggiornate e spendibili nella vita attiva e occupazionale. In questa
prospettiva la formazione culturale di base e le materie che ne sono portatrici assumono un ruolo
delicato di supporto funzionale e strategico rispetto all’obiettivo principale: quello dell’acquisizione di
competenze tecnico specialistiche spendibili nel mondo del lavoro e di skills flessibili e trasversali
capaci di qualificare e valorizzare le risorse umane nel quadro di politiche attive per l’inserimento e il
reinserimento della persona nel ciclo produttivo Il diploma che si ottiene alla fine del percorso ha la
stessa validità del diploma dei corsi diurni e in quanto tale permette la partecipazione a concorsi
pubblici, l’accesso all’università, ai corsi postdiploma.

Utenza del Percorso di Istruzione per Adulti
L’impegno dell’istruzione degli adulti costituisce un investimento sul capitale umano in quanto
risorsa centrale per la crescita economica e lo sviluppo sociale del territorio. Il target dei corsi per
adulti è andato modificandosi negli anni in parallelo a una continua e profonda mutazione del
mondo del lavoro e delle attività umane. Progressivamente nuovi corsisti, si affiancano allo
studente-lavoratore tradizionale, occupato stabilmente e in cerca di un’occasione di avanzamento e
di sviluppo delle proprie possibilità di carriera. Il soggetto che oggi si avvicina a un corso di studi per
adulti ha una fisionomia variegata, di cui occorre prendere atto per poter costruire un’offerta adatta
alle nuove esigenze socio-economiche del singolo e del territorio. I nostri corsisti sono soprattutto
lavoratori che entrati nel mondo del lavoro con una bassa scolarità, e quindi ai livelli meno
qualificanti, sono prevalentemente coinvolti nei nuovi processi di flessibilità del lavoro in due forme.
Gli studenti con occupazione sono generalmente motivati ed esigenti. Per questi studenti, che
spesso per motivi lavorativi non riescono a frequentare regolarmente le lezioni, è essenziale la
costruzione di un percorso individualizzato. Si tratta di persone in cerca di lavoro o che lo vogliono
cambiare come, per esempio, le donne uscite volontariamente dal ciclo produttivo per motivi di
famiglia e che tentano il reinserimento quando i figli sono grandi, fronteggiando però il deficit di
conoscenze culturali, di aggiornamento professionale e di inserimento sociale che la scelta della
famiglia ha comportato. Solitamente sono persone motivate ed esigenti, pur partendo da un
modesto livello di pre-conoscenze; oltre all’aspetto professionale dei corsi, puntano, infatti,ad un
recupero culturale più ad ampio spettro e generico i disoccupati di lungo corso che non riescono ad
inserirsi nel ciclo produttivo poiché scontano lacune formative pregresse, difficoltà espressive o
trascorsi di emarginazione. Ci sono poi studenti che hanno abbandonato il sistema scolastico in
seguito ad una serie di insuccessi, che si sentono ancora “studenti” pur avendo sviluppato una certa
disaffezione e scarsa motivazione allo studio. Sono giovani adulti che necessitano di un lavoro di
rimotivazione che permetta di intraprendere un percorso nuovo, di riscatto e di scoperta delle
proprie risorse e talenti per collocarsi in modo consapevole a livello lavorativo e sociale. Il corso
serale assume una funzione fondamentale nel percorso di riconversione o di ripresa degli studi da
parte di questi soggetti, che, per ragioni diverse, avendo interrotto il proprio percorso scolastico,
necessitano di un completamento della propria formazione. A questa categoria generalmente
appartengono: giovani-adulti con competenze modeste, che mirano all’acquisizione di una nuova
professionalità, spendibile nell’attuale mercato del lavoro; adulti che cercano nella frequenza di corsi
serali la riconversione o la prosecuzione e completamento di un percorso scolastico specialistico già
affrontato nel paese di origine, non sempre riconosciuto in Italia; cittadini attivi, ovvero persone che
nella società odierna sono chiamate ad adeguare costantemente le loro competenze culturali,
sociali, professionali rispetto alle mutevoli condizioni ed esigenze del vivere civile. La lunga
aspettativa di vita e l’innalzamento dell’età pensionabile pongono le basi per una interpretazione
sempre più dinamica dell’essere “cittadino attivo” in ragione di fatti non solo demografici ma sociali e
persino psicologici. L’esperienza lavorativa già maturata, insieme alla possibilità di frequentare
l’indirizzo scelto, permette a queste persone di disegnare nuove traiettorie più consapevoli e di
indirizzare la propria iniziativa nel senso di una crescita personale, oltre che di realizzare vocazioni e
aspirazioni, che spesso hanno dovuto trascurare. Sono soggetti capaci di rimettersi in gioco sia a
livello occupazionale, che personale e sociale. Generalmente sono corsisti motivati ed interessati a
un completamento della propria formazione nell’ambito dell’indirizzo prescelto.


Priorità strategiche e priorità finalizzate al
miglioramento degli esiti

Aspetti Generali
All' inizio del nuovo triennio 2025-2028, le scuole saranno impegnate nella rendicontazione dei
risultati raggiunti nello scorso triennio. La rendicontazione è infatti propedeutica ad un nuovo
processo di autovalutazione che porta all’individuazione delle priorità e dei connessi traguardi
raggiunti al termine del precedente triennio 2022-2025, tramite lo svolgimento di azioni di
miglioramento indicate nel Piano di miglioramento (PdM) all’interno del PTOF. Si tratta di un
momento di significativa portata nell’ambito della progettualità strategica delle scuole, cui va
riservata la giusta attenzione. L’aggiornamento dei documenti strategici avviene sulla scorta delle
scelte autonome delle scuole in base alle nuove analisi, e per rispondere a richieste provenienti dalla
normativa, che spesso esige di esplicitare contenuti specifici all’interno dei documenti.
L’attuazione delle misure collegate alle riforme e alle linee di investimento del PNRR, che nel triennio
2022-2025 vede le scuole impegnate nella realizzazione di una ricca progettualità, richiede
un’attenzione particolare. Come è già stato evidenziato con la nota DGOSVI n. 23940 del 19
settembre 2023 in riferimento alle linee di investimento 1.4 Piano di riduzione dei divari territoriali e
3.2 Piano “Scuola 4.0 ”, si suggeriva alle istituzioni scolastiche coinvolte di:
• individuare nell’ultima sezione del RAV priorità di miglioramento e connessi traguardi collegati
alle finalità degli interventi sostenuti dall’investimento 1.4 del PNRR;
• definire nel PdM i percorsi e le azioni da attuare per il raggiungimento delle priorità
individuate, ponendo particolare attenzione al collegamento fra gli obiettivi previsti nel PNRR,
le azioni finanziate con il D.M. n. 170/2022, nonché le azioni previste nell’ambito del Piano
Scuola 4.0;
• riportare nel PTOF le iniziative curriculari ed extracurriculari e le strategie didattiche e
organizzative funzionali al raggiungimento degli obiettivi dei progetti presentati nell’ambito del
PNRR.
L’elaborazione del PTOF riguarda le scelte strategiche a partire dal recepimento di eventuali
modifiche alle priorità desunte dal RAV e alla regolazione del PdM compiendo una revisione degli
obiettivi formativi individuati come prioritari per orientare la progettualità alla fine di questo
triennio. Sono riportate nel PTOF i progetti PNRR e tutte le progettualità della scuola. Le priorità su
cui la scuola ha deciso di concentrarsi, così come emerso dal RAV, riguardano gli esiti scolastici
raggiunti dagli alunni in merito ai risultati scolastici, ai risultati delle prove INVALSI e alle competenze
di cittadinanza attiva. Tutte le priorità sono finalizzate a migliorare il successo formativo degli alunni
e l'acquisizione di competenze funzionali al contesto territoriale di riferimento e ad un proficuo
inserimento nel mondo del lavoro.
Per quanto riguarda l’Offerta formativa è stato richiesto l’inserimento della progettazione dei moduli
di orientamento formativo nella sezione specifica del PTOF con una sezione specifica
sull’orientamento. L'attenzione è rivolta anche alle Linee guida relative all’insegnamento delle
discipline STEM (24 ottobre 2023), il Piano Nazionale Scuola Digitale e le Linee guida per
l’insegnamento trasversale dell’educazione civica.
L’Istituto svolge una funzione formativa oltre che informativa per l’acquisizione di comportamenti sui
principi di eticità, solidarietà, responsabilità e partecipazione, la cui esplicitazione si traduce in:
• partecipazione di tutti i soggetti alla vita della scuola con pari dignità;
• attivazione di strategie per la rimozione degli ostacoli di natura economica, sociale e culturale
che impediscono la piena attuazione del diritto allo studio;
• promozione della cultura della legalità, delle pari opportunità e della valorizzazione delle
differenze;
• libertà d’insegnamento strettamente legata alla libertà di apprendimento, quest’ultima
garantita da un insegnamento proposto nei termini di una responsabile ed aggiornata
competenza professionale, esercitata nel rispetto della personalità degli alunni e del loro
sviluppo;
• libertà d’insegnamento come autonomia didattica e come espressione culturale con
riferimento alle scelte didattiche ed educative fissate dagli Organi Collegiali;
• valorizzazione del ruolo dello studente promuovendo la sua partecipazione alla vita dell’Istituto
in termini di programmazione e di progettazione delle attività perché sia sempre consapevole
del proprio processo formativo;
• valorizzazione del ruolo dello studente inteso come “utente” del servizio, che deve vedere
soddisfatti i propri bisogni, interessi e aspettative;
• valutazione del servizio, al fine di apportare ogni possibile correttivo per un risultato migliore
della didattica, delle condizioni ambientali e del servizio considerato nella sua accezione
completa e nelle sue parti specifiche.

Insegnamenti attivati
Gli insegnamenti attivati, nel nostro Istituto, sono :
• COSTRUZIONI, AMBIENTE E TERRITORIO
• ELETTRONICA ED ELETTROTECNICA ART. ELETTROTECNICA
• GRAFICA E COMUNICAZIONE
• INFORMATICA E TELECOMUNICAZIONI ART. INFORMATICA
• INFORMATICA E TELECOMUNICAZIONI - CORSO QUADRIENNALE
• PERCORSI DI ISTRUZIONE PER ADULTI (ex SERALE ) - SECONDO E TERZO PERIODO DIDATTICO
- ELETTRONICA ED ELETTROTECNICA
Le competenze comuni a tutti i percorsi di istruzione tecnica (ALLEGATO A al DPR 88/2010- Profilo
educativo, culturale e professionale dello studente a conclusione del secondo ciclo del sistema
educativo di istruzione e formazione per gli Istituti Tecnici) sono:
• agire in base ad un sistema di valori coerenti con i principi della Costituzione, a partire dai
quali saper valutare fatti e ispirare i propri comportamenti personali e sociali;
• utilizzare gli strumenti culturali e metodologici acquisiti per porsi con atteggiamento razionale,
critico e responsabile di fronte alla realtà, ai suoi fenomeni e ai suoi problemi, anche ai fini
dell’apprendimento permanente; • padroneggiare il patrimonio lessicale ed espressivo della lingua italiana secondo le esigenze
comunicative nei vari contesti: sociali, culturali, scientifici, economici, tecnologici; • riconoscere le linee essenziali della storia delle idee, della cultura, della letteratura, delle arti e
orientarsi agevolmente fra testi e autori fondamentali, con riferimento soprattutto a tematiche
di tipo scientifico, tecnologico ed economico; • riconoscere gli aspetti geografici, ecologici, territoriali, dell’ambiente naturale ed antropico, le
connessioni con le strutture demografiche, economiche, sociali, culturali e le trasformazioni
intervenute nel corso del tempo; • stabilire collegamenti tra le tradizioni culturali locali, nazionali ed internazionali sia in una
prospettiva interculturale sia ai fini della mobilità di studio e di lavoro; • utilizzare i linguaggi settoriali delle lingue straniere previste dai percorsi di studio per interagire
in diversi ambiti e contesti di studio e di lavoro;
• riconoscere il valore e le potenzialità dei beni artistici e ambientali, per una loro corretta
fruizione e valorizzazione; • individuare ed utilizzare le moderne forme di comunicazione visiva e multimediale, anche con
riferimento alle strategie espressive e agli strumenti tecnici della comunicazione in rete; • riconoscere gli aspetti comunicativi, culturali e relazionali dell’espressività corporea ed
esercitare in modo efficace la pratica sportiva per il benessere individuale e collettivo; • collocare le scoperte scientifiche e le innovazioni tecnologiche in una dimensione
storicoculturale ed etica, nella consapevolezza della storicità dei saperi; • utilizzare modelli appropriati per investigare su fenomeni e interpretare dati sperimentali; • riconoscere, nei diversi campi disciplinari studiati, i criteri scientifici di affidabilità delle
conoscenze e delle conclusioni che vi afferiscono;
• padroneggiare il linguaggio formale e i procedimenti dimostrativi della matematica; possedere
gli strumenti matematici, statistici e del calcolo delle probabilità necessari per la comprensione
delle discipline scientifiche e per poter operare nel campo delle scienze applicate; • collocare il pensiero matematico e scientifico nei grandi temi dello sviluppo della storia delle
idee, della cultura, delle scoperte scientifiche e delle invenzioni tecnologiche; • utilizzare le reti e gli strumenti informatici nelle attività di studio, ricerca e approfondimento
disciplinare; • padroneggiare l’uso di strumenti tecnologici con particolare attenzione alla sicurezza nei luoghi
di vita e di lavoro, alla tutela della persona, dell’ambiente e del territorio; • utilizzare, in contesti di ricerca applicata, procedure e tecniche per trovare soluzioni innovative
e migliorative, in relazione ai campi di propria competenza; • cogliere l’importanza dell’orientamento al risultato, del lavoro per obiettivi e della necessità di
assumere responsabilità nel rispetto dell’etica e della deontologia professionale; • saper interpretare il proprio autonomo ruolo nel lavoro di gruppo; • analizzare criticamente il contributo apportato dalla scienza e dalla tecnologia allo sviluppo dei
saperi e dei valori, al cambiamento delle condizioni di vita e dei modi di fruizione 3culturale; • essere consapevole del valore sociale della propria attività, partecipando attivamente alla vita
civile e culturale a livello locale, nazionale e comunitario.

COSTRUZIONI, AMBIENTE E TERRITORIO
L’indirizzo “Costruzioni, ambiente e territorio” (Linee guida Istituti Tecnici emanate con D.P.R. 15
marzo 2010) integra competenze nel campo dei materiali, delle macchine e dei dispositivi utilizzati
nelle industrie delle costruzioni, nell’impiego degli strumenti per il rilievo, nell’uso degli strumenti
informatici per la rappresentazione grafica e per il calcolo, nella valutazione tecnica ed economica
dei beni privati e pubblici e nell’utilizzo ottimale delle risorse ambientali. Approfondisce competenze
grafiche e progettuali in campo edilizio, nell’organizzazione del cantiere, nella gestione degli impianti
e nel rilievo topografico.
Competenze specifiche di indirizzo:
• selezionare i materiali da costruzione in rapporto al loro impiego e alle modalità di
lavorazione;
• rilevare il territorio, le aree libere e i manufatti, scegliendo le metodologie e le strumentazioni
più adeguate ed elaborare i dati ottenuti;
• applicare le metodologie della progettazione, valutazione e realizzazione di costruzioni e
manufatti di modeste entità, in zone non sismiche, intervenendo anche nelle problematiche
connesse al risparmio energetico nell'edilizia;
• utilizzare gli strumenti idonei per la restituzione grafica di progetti e di rilievi;
• tutelare, salvaguardare e valorizzare le risorse del territorio e dell'ambiente;
• compiere operazioni di estimo in ambito privato e pubblico, limitatamente all'edilizia e al
territorio;
• gestire la manutenzione ordinaria e l'esercizio di organismi edilizi;
• organizzare e condurre i cantieri mobili nel rispetto delle normative sulla sicurezza
Il diplomato può operare, come collaboratore di livello intermedio, presso istituzioni, enti pubblici e
privati di certificazione ambientale e patrimoniale, strutture di servizi in cui sono richieste
competenze tecniche e operative, studi professionali specifici nel settore del rilievo, progettuale e
gestionale, uffici tecnici e commerciali di aziende del settore edilizio, agenzie di intermediazione
immobiliare, studi notarili, cantieri edili, nei ruoli di:
• tecnico delle costruzioni civili e professioni assimilate
• progettista esecutivo nei centri di taglio dell’industria del legno
• rilevatore e disegnatore di prospezioni e progetti
• operatore CAD
• tecnico della gestione di cantieri edili
• tecnico della sicurezza nei cantieri edili
• tecnico del controllo ambientale
• tecnico per la valutazione del risparmio energetico nelle costruzioni edili
• assistente tecnico presso studi notarili e strutture di servizio Inoltre può svolgere attività
professionale autonoma, secondo quanto previsto dalle norme vigenti, come:
• consulente per il controllo ambientale, per la prevenzione degli infortuni e per il recupero
dell'ambiente presso le imprese e i cantieri di lavoro all'aperto
• consulente per studi notarili, tribunali, banche, assicurazioni, agenzie immobiliari
• titolare di agenzie di intermediazione immobiliare
• titolare di piccole imprese di costruzioni
• amministratore di immobili

ELETTRONICA ED ELETTROTECNICA
L’indirizzo “Elettronica ed Elettrotecnica” (Linee guida Istituti Tecnici emanate con D.P.R. 15 marzo
2010) integra competenze scientifiche e tecnologiche nel campo dei materiali, della progettazione,
costruzione e collaudo, nei contesti produttivi di interesse, relativamente ai sistemi elettrici ed
elettronici, agli impianti elettrici e ai sistemi di automazione.
Competenze specifiche di indirizzo:
• applicare nello studio e nella progettazione di impianti e di apparecchiature elettriche ed
elettroniche i procedimenti dell'elettrotecnica e dell'elettronica;
• utilizzare la strumentazione di laboratorio e di settore e applicare i metodi di misura per
effettuare verifiche, controlli e collaudi;
• analizzare tipologie e caratteristiche tecniche delle macchine elettriche e delle apparecchiature
elettroniche, con riferimento ai criteri di scelta per la loro utilizzazione e interfacciamento;
• gestire progetti;
• gestire processi produttivi correlati a funzioni aziendali;
• utilizzare linguaggi di programmazione, di diversi livelli, riferiti ad ambiti specifici di
applicazione;
• analizzare il funzionamento, progettare e implementare sistemi automatici.

Il diplomato può operare, come collaboratore di livello intermedio, in aziende o enti territoriali del
settore della meccanica, meccatronica, robotica e automazione industriale, con ruoli quali:
• installatore e manutentore di impianti automatizzati civili e industriali
• sviluppatore di software di comando e di controllo
• tecnico elettronico per lo sviluppo di sistemi embedded
• tecnico di laboratorio elettronico e automazione industriale
• tecnico di impianti di sollevamento di persone e carichi
• tecnico commerciale e dei servizi postvendita di impianti e apparecchiature per l’automazione
industriale
• installatore e manutentore di impianti per la sicurezza elettronica (antintrusione,
videosorveglianza, antincendio, domotica, ecc.)
• programmatore di PLC
• progettista elettrotecnico- elettronico Inoltre può svolgere attività professionale autonoma,
secondo quanto previsto dalle norme vigenti, come:
• consulente per aziende piccole e medie del settore elettronico, meccatronico, energetico, beni
strumentali
• titolare di aziende impiantistiche di settore
• titolare di impresa commerciale di settore

GRAFICA E COMUNICAZIONE
L’indirizzo “Grafica e Comunicazione” (Linee guida Istituti Tecnici emanate con D.P.R. 15 marzo 2010)
integra competenze specifiche nel campo della comunicazione interpersonale e di massa, con
particolare riferimento all’uso delle tecnologie per produrla e approfondisce i processi produttivi che
caratterizzano il settore della grafica, dell’editoria, della stampa e i servizi ad esso collegati, nelle fasi
dalla progettazione alla pianificazione dell’intero ciclo di lavorazione dei prodotti.
Competenze specifiche di indirizzo:
scegliendo strumenti e materiali in relazione ai contesti d'uso e alle tecniche di produzione;
• utilizzare pacchetti informatici dedicati;
• progettare e gestire la comunicazione grafica e multimediale attraverso l'uso di diversi
supporti;
• programmare ed eseguire le operazioni inerenti le diverse fasi dei processi produttivi;
• realizzare i supporti cartacei necessari alle diverse forme di comunicazione;
• realizzare prodotti multimediali;
• progettare, realizzare e pubblicare contenuti per il web;
• gestire progetti e processi secondo le procedure e gli standard previsti dai sistemi aziendali di
gestione della qualità e della sicurezza;
• analizzare e monitorare le esigenze del mercato dei settori di riferimento.
Il diplomato può operare, come collaboratore di livello intermedio, in enti, aziende, agenzie e studi
tecnici del settore della comunicazione grafica, multimediale e digitale e in realtà organizzative
orientate alla multicanalità e alle nuove tecnologie, oltre che al marketing e ai servizi di impresa, con
ruoli quali:
• tecnico per la programmazione ed esecuzione di operazioni di premedia/prestampa, stampa e
post-stampa (convenzionale e digitale);
• tecnico per la realizzazione di prodotti multimediali e multicanale;
• tecnico per la realizzazione di supporti fotografici e audiovisivi
• tecnico per la realizzazione e gestione di sistemi software di comunicazione in rete (web, social
network…)
• tecnico per la realizzazione e gestione di applicazioni per “mobile devices” e per tecnologie
indossabili
• tecnico per la realizzazione di modelli e animazioni tridimensionali e progetti per la stampa 3D
• tecnico per la produzione di oggetti di carta e cartone o supporti speciali (cartotecnica)
• designer in comunicazione visiva, industriale e di prodotti
• Interactive Media Designer (AFC), operatore pubblicitario (AFC), poligrafo (AFC)

INFORMATICA E TELECOMUNICAZIONI

L’indirizzo “Informatica e Telecomunicazioni” (Linee guida Istituti Tecnici emanate con D.P.R. 15
marzo 2010) integra competenze scientifiche e tecnologiche nel campo dei sistemi informatici,
dell’elaborazione delle informazioni, delle applicazioni e tecnologie Web, delle reti e degli apparati di
comunicazione
Competenze specifiche di indirizzo:
• scegliere dispositivi e strumenti in base alle loro caratteristiche funzionali;
• descrivere e comparare il funzionamento di dispositivi e strumenti elettronici e di
telecomunicazione;
• gestire progetti secondo le procedure e gli standard previsti dai sistemi aziendali di gestione
della qualità e della sicurezza;
• gestire processi produttivi correlati a funzioni aziendali;
• configurare, installare e gestire sistemi di elaborazione dati e reti;
• sviluppare applicazioni informatiche per reti locali o servizi a distanza.
Il diplomato può operare, come collaboratore di livello intermedio, in ogni contesto professionale di
aziende pubbliche o private, software house, enti pubblici del settore IT o statistico o di altri settori
produttivi inclusi quelli commerciali, con ruoli quali:
• tecnico informatico
• tecnico programmatore
• sviluppatore di applicazioni per il web
• sviluppatore di applicazioni multimediali
• tecnico gestore di data base
• tecnico gestore di reti e di sistemi telematici
• addetto al customer care
• addetto alla manutenzione hardware e software
• addetto alla sicurezza informatica Inoltre può svolgere attività professionale autonoma, secondo
quanto previsto dalle norme vigenti, come:
• consulente informatico
• titolare di imprese commerciali di assistenza tecnica e rivendita di materiale informatico
• sviluppatore di applicazioni per il web
Quadri orari nell'allegato alla sezione.

INFORMATICA E TELECOMUNICAZIONI - CORSO QUADRIENNALE
I percorsi quadriennali sperimentali assicurano l’insegnamento di tutte le discipline previste
dall’indirizzo di studi di riferimento, compreso l’insegnamento trasversale dell’Educazione civica,
facendo ricorso alla flessibilità didattica e organizzativa consentita dall’autonomia delle istituzioni
scolastiche, alla didattica laboratoriale, all’adozione di metodologie innovative, alla didattica digitale
e all’utilizzo di tutte le risorse strumentali e professionali disponibili nell’organico dell’autonomia.
Il D.M. di riferimento normativo, concernente il progetto nazionale di sperimentazione relativo
all’istituzione della filiera formativa tecnologico-professionale , è quello del 7 dicembre 2023 n. 240,
nel quale sono descritte le caratteristiche della sperimentazione, l’attivazione e la durata della
sperimentazione.
Il percorso quadriennale darà la possibilità agli studenti di affacciarsi all’esperienza universitaria e al
lavoro da cittadini europei e di avere un approccio open mind, flessibile, proattivo ed orientato al
cambiamento e all’innovazione.
In merito al sistema di accesso ai percorsi dell’istruzione terziaria essi saranno garantiti dall’ITS
Academy Cadmo e da un peculiare impianto di orientamento al mercato del lavoro realizzato
nell’ambito del percorso. Il sistema è assicurato attraverso il coinvolgimento di un organismo
accreditato all’erogazione di Servizi al lavoro da parte della Regione Calabria e indirizzato ad offrire
agli utenti un ventaglio di opzioni post diploma partendo dall’analisi delle competenze dell’utente.
L’offerta formativa integrata complessiva è arricchita dalla presenza dei rappresentanti del mondo
delle imprese. La partecipazione diretta è assicurata attraverso il coinvolgimento sinergico dei singoli
network (Scuola-imprese, ITS Academy-imprese, Formazione-imprese, Servizi al lavoro-imprese). Ne
consegue il potenziamento delle ore dedicate ai PCTO (rafforzati anche dall’opportunità di inserire
percorsi sperimentali per l’arricchimento delle cosiddette “soft skills”) e l’avvio dei suddetti percorsi
già dal secondo anno di studio con il contestuale ampliamento delle aziende per le opportunità di
stage ed il rafforzamento delle opzioni laboratoriali delle imprese.

ELETTRONICA ED ELETTROTECNICA - Percorsi di Istruzione per Adulti (ex serale) - SECONDO E TERZO

PERIODO
I corsi prevedono la possibilità di conseguire il Diploma in ELETTRONICA ED ELETTROTECNICA
attraverso un percorso che normalmente ha una durata di tre anni (3°, 4° e 5° anno) e comprende
gli ultimi due dei tre periodi didattici previsti dalla normativa relativa ai corsi di Istruzione per Adulti.
L’ammissione al 3° anno avviene previo accertamento delle competenze acquisite dallo studente
relative al primo biennio di istituto superiore, per il quale non è prevista l’offerta formativa. Tale
accertamento è, di regola, automatico nel caso sia presentata la pagella che attesti il superamento
del secondo anno in un istituto superiore. Se in possesso del diploma di terza media l’accertamento
avviene previo superamento di un esame per la certificazione delle singole competenze di cui sopra,
per le quali non è stata fornita opportuna documentazione (esame di idoneità).
Iscrizione
L'iscrizione degli studenti al corso serale comporta obbligatoriamente il riconoscimento e la
valutazione della loro situazione formativa, documentata all'atto dell'iscrizione, da parte del
Consiglio di Classe al fine di predisporre il patto formativo individuale.
Le iscrizioni presentate ad anno scolastico inoltrato vengono considerate, caso per caso, dal
Dirigente. La data per la presentazione delle domande è indicata sull’annuale Circolare Ministeriale.
Frequenza
La frequenza minima per la validità del periodo didattico è, di norma, pari almeno al 75% delle ore
previste, con eventuali deroghe debitamente documentate per motivi di salute, di lavoro o personali
fino ad un massimo del 5%
E’ auspicabile la frequenza regolare in quanto il contatto diretto e quotidiano con i docenti permette
di essere guidati nella comprensione e nella rielaborazione di quanto proposto in classe e nella
impostazione di un corretto metodo di studio. Con una metodologia appropriata per studenti adulti
e lavoratori, l'impegno domestico richiesto è ridotto al minimo.

CURRICOLO DI SCUOLA
L’Istituto Tecnico Tecnologico “G. Malafarina” fin dalla nascita, 1987, ha dato risposte culturali al
territorio di Soverato che si avviava verso un sostanziale mutamento sociale ed economico. L’Istituto
è nato con lo scopo di formare i giovani con specifiche competenze tecnico professionali
immediatamente spendibili nel mondo del lavoro a carattere locale, nazionale e internazionale.
L’obiettivo principale è sempre stato quello di creare cittadini consapevoli fornendo loro le
conoscenze e i necessari strumenti metodologici e critici. Il Curricolo è il cuore didattico del PTOF in
quanto presenta le scelte operate dai docenti ed esplicita i risultati dell'apprendimento in termini di
competenze. Esso si propone di promuovere il raccordo tra scuola e mondo del lavoro e creare
continuità con la scuola secondaria di primo grado. È costituito da un curricolo di base inerente alle
discipline, opportunamente arricchito dal curricolo integrato, costituito dai progetti curricolari ed
extracurricolari. Tra le principali opportunità formative sicuramente hanno grande rilevanza i
laboratori presenti che sono stati arricchiti con arredi e strumentazioni di ultima generazione.
Inoltre, tre nuovi laboratori sono stati messi in funzione negli a.s. 2023/24 e 2024/25.
L'Istituto è impegnato nel Programma Erasmus+ dell’Unione europea nei settori dell’Istruzione, della
Formazione, della Gioventù e dello Sport, per il periodo 2021-2027 e considera la mobilità
studentesca transnazionale, con periodi variabili di soggiorno all’estero fino ad un intero anno
scolastico, un’esperienza dall’alto valore educativo e formativo, che può diventare parte integrante
del percorso di istruzione e formazione di ogni studente. Sono previsti anche percorsi per le
competenze trasversali e l'orientamento (PCTO) all'estero-Global Perspectives in Technical
Education progettato per fornire agli studenti del triennio competenze nei settori dell'informatica,
della progettazione grafica, dell'elettronica e di costruzioni, ambiente e territorio una comprensione
completa delle dimensioni internazionali delle rispettive discipline. Infatti, attraverso una
combinazione di conoscenze teoriche ed esperienze pratiche, questo percorso mira a dotare gli
studenti delle competenze necessarie per perseguire opportunità professionali all'estero.
Ricoprono un ruolo fondamentale per aumentare l’inclusività e la socialità, che concorrono alla
dispersione scolastica, i progetti PON FSE (Progetto Social Learning) e FSER e POR che prevedono
attività laboratoriali che, generalmente innescano meccanismi di curiosità, partecipazione e
acquisizione di competenze. In particolare, la progettazione e la realizzazione dei percorsi didattici e
formativi del Progetto Social Learning sono ispirate all’utilizzo di metodologie didattiche innovative,
che valorizzano l’apprendimento attivo e cooperativo, con particolare attenzione anche al benessere
personale e alle relazioni. Le azioni promuovono il protagonismo degli studenti, in situazioni
esperienziali.
Per la riduzione dei divari negli apprendimenti e contrasto alla dispersione scolastica è in fase di
realizzazione il piano "EDULAB: oltre le discipline" ed il piano "EDULAB2: oltre le discipline" strutturati
in edizioni di percorsi di mentoring e orientamento; edizioni di percorsi di potenziamento delle
competenze di base, di motivazione e accompagnamento; edizioni di percorsi di orientamento con il
coinvolgimento delle famiglie; edizioni di percorsi formativi e laboratoriali co-curriculari. I percorsi 
progettati si prefiggono l'obiettivo di ridurre il fallimento formativo precoce facendo leva, in modo
particolare, su queste due dimensioni: motivazione allo studio e all'apprendimento e aspettative
verso il futuro, avendo come punto di partenza l'analisi delle criticità emerse dagli esiti delle prove
INVALSI. Quello della dispersione scolastica è, infatti, un tema molto delicato da non considerare
solo nel suo esclusivo senso esplicito cioè dello studente che esce dal sistema formativo
prematuramente, ma anche nel senso più implicito, che si manifesta con la demotivazione cronica e
la conseguente incapacità di acquisire le competenze essenziali. Tutti i percorsi si pongono
l'obiettivo di mettere al centro del "processo formativo" la costruzione attiva della conoscenza da
parte degli studenti, per renderli sempre più protagonisti ed autonomi, sviluppare il loro pensiero
critico, riflessivo e creativo.
Essendo un Istituto tecnico tecnologico, vengono tenute in grande considerazione le competenze
STEM e multilinguistiche che sono in fase di realizzazione anche con il piano "EDU.STEM" che si pone
da un lato l'obiettivo di potenziare l’apprendimento delle discipline STEM ( attraverso l’introduzione
dell’insegnamento di Robotica e Intelligenza Artificiale) mediante una didattica attiva ed
esperienziale che miri ad accrescere il pensiero critico, a potenziare l’attitudine al problem solving,
alla progettazione, alla creatività e alla formazione di una “coscienza scientifica” necessaria per
comprendere il presente, per esercitare una cittadinanza attiva e consapevole e sviluppare
competenze utili per il mondo del lavoro; dall’altro lato si rende necessaria l’attivazione di percorsi
volti al conseguimento di certificazioni linguistiche e che preparano gli studenti alla mobilità
nell'ambito del programma Erasmus+ perché l’Istituto è da tempo impegnato in un processo di
internazionalizzazione delle attività e innovazione delle pratiche didattiche.
L’ITT G. Malafarina è impegnato in molti accordi di rete tra Istituzioni scolastiche, che prevedono la
realizzazione di Partenariati strategici attraverso lo scambio di esperienze e buone pratiche.
Altre attività come la promozione dell'educazione alla salute, educazione stradale e finanziaria,
contrasto al bullismo e cyberbullismo attraverso convegni e seminari si svolgono con la
partecipazione attiva di Enti e Associazioni del territorio. Già dall'a.s. 2023/24 sono state svolte
iniziative in occasione della celebrazione del "Giorno del Ricordo" istituito con la legge 30 marzo
2004 n. 92 ed anche nell'a.s. 2024/25 continuerà la promozione della conoscenza storica e culturale
degli eventi legati alle foibe e all'esodo giuliano dalmata attraverso la partecipazione delle giovani
generazioni alle celebrazioni.
I giochi d'Autunno di matematica, le olimpiadi di informatica, di problem solving, campionati
studenteschi, sono intesi come ragionata ridisegnazione dei percorsi didattici e formativi, come
La capacità dell’istituto di adattarsi ai mutamenti della società è, come già detto, una sua prerogativa
e l’obiettivo primario è quello di fare il possibile per favorire l’occupazione nel nostro territorio e
poter trattenere i nostri ragazzi e non vederli così costretti ad abbandonare la propria terra in cerca
di un futuro altrove.
Grazie alla sinergia con il comune di Soverato, l’Università della Calabria, e alcune aziende calabresi,
dall’ a. s. 2020/21 è nato l’Alta Formazione “ISTITUTO TECNICO SUPERIORE CADMO” ad indirizzo
“nuove tecnologie della informazione e della comunicazione”. L’Istituto, primo ITS della provincia di
Catanzaro, è finanziato dal Ministero per l’ Istruzione Università e Ricerca e dalla Regione Calabria e
svolge la propria attività in apposita sede concessa dal Comune di Soverato. I docenti saranno
selezionati tra i migliori esperti in campo nazionale ed internazionale. Nell'a.s. 2024/25 l'Istituto G.
Malafarina ha avviato la sperimentazione della Filiera formativa tecnologico professionale 4+2 che si
raccorda ai percorsi dell’istruzione terziaria appunto garantiti dall’ITS Academy Cadmo e da un
peculiare impianto di orientamento al mercato del lavoro realizzato nell’ambito del percorso.
Dal 2020/2021 il curricolo degli istituti scolastici si arricchisce del nuovo insegnamento di Educazione
Civica e dall'a.s. 2024/25 vengono seguite le nuove Linee guida emanate con DM n. 135 del
07/09/2024.
Le Competenze certificate al termine del Primo Biennio Obbligatorio, le Competenze in uscita
(Competenze specifiche alla fine del secondo biennio e del quinto anno), i PECUP (Il profilo
educativo, culturale e professionale dei singoli indirizzi), gli aspetti qualificanti del curricolo d’istituto
(Integrazione del curricolo e forme di flessibilità didattica), il Curricolo delle competenze chiave di
cittadinanza, il Curricolo delle competenze chiave trasversali, sono presentati nel PTOF d'Istituto.

Scelte organizzative
Organizzazione
PREMESSA
Il Dirigente scolastico definisce il modello organizzativo e garantisce la Direzione unitaria della scuola
in maniera pienamente funzionale al perseguimento degli obiettivi assegnati, promuovendo
occasioni reali di partecipazione e collaborazione tra le diverse componenti interne ed esterne della
comunità scolastica.
Il modello organizzativo che caratterizza l’Istituto si basa su una leadership efficace che, mediante
l'utilizzo qualificato dello strumento della "delega", consente al Dirigente scolastico di attribuire, nel
rispetto delle prerogative degli OO.CC., ruoli e funzioni, scelte funzionali alle esigenze didattiche,
organizzative e progettuali dell’ istituzione scolastica .
Il responsabile di istituto è il Dirigente Scolastico. L'organizzazione interna si articola su due ambiti,
quello didattico e quello degli uffici. Per quanto riguarda l'attività didattico-educativa le figure di
riferimento sono: il Dirigente Scolastico, i collaboratori scolastici, lo staff del D.S.(comma 83, Legge
n.107/2015, le funzioni strumentali, i capidipartimento, i responsabili di laboratorio, l'animatore
digitale, i coordinatori di progetto, i referenti) . Il responsabile dell'organizzazione degli uffici è il
D.S.G.A. (Direttore dei Servizi Generali e Amministrativi), che sovrintende ai servizi generali della
segreteria e ne verifica i risultati, rispetto agli obiettivi assegnati e agli indirizzi impartiti al personale
A.T.A.
CONTATTI:
L'organizzazione degli Uffici e le modalità di rapporto con l'utenza sono reperibili su Scuola in chiaro.
Sono di seguito riportati i principali canali per eventuali contatti con l'istituto:
ISTITUTO TECNICO TECNOLOGICO "G. Malafarina", via Trento e Trieste, snc - 88068 Soverato (CZ)
Telefono ufficio: 096721693
Indirizzo e-mail: cztl06000d@istruzione.it
Posta Elettronica Certificata: cztl06000d@pec.istruzione.it
La segreteria didattica e amministrativa è a disposizione dell’utenza per qualsiasi informazione.
L’orario di sportello è il seguente: tutti i giorni, sabato compreso, dalle 11.00 alle 13.00 - dal lunedì al


PTOF 2025-2028

Scelte organizzative

venerdì anche in orario pomeridiano dalle 15:00 alle 17:00.
Sito istituzionale: www.itmalafarina.edu.it

